DIZAJN KOZMO EKOSISTEMA 2016
Projekt pri predmetu Interaktivnost in oblikovanje informacij

Tjaša Čeh
Univerza v Ljubljani, Biotehniška fakulteta
tjasa.ceh1@gmail.com

Andrej Pavel Kozak
Univerza v Ljubljani, Biotehniška fakulteta
andrejkozak@gmail.com

Miha Pleško
Univerza v Ljubljani, Fakulteta za računalništvo in informatiko
mp8538@student.uni-lj.si

Povzetek
Če želimo ljudje ustvariti življenje na praznem planetu, moramo začeti na začetku. Najprej moramo omogočiti
preživetje majhnim bakterijam, ki bodo nekoč omogočile življenje nam. S tem namenom smo oblikovali kolonijo,
tj. nabor šestih vrst bakterij, ki živijo v sožitju ena z drugo. Računalniška simulacija nam omogoča, da pošljemo
to kolonijo na enega od šestih izmišljenih planetov in opazujemo, kako težko je preživeti v ostrih razmerah, kjer si
moraš vso hrano šele pridelati. Doprinos naloge je uporabniku pokazati, da je preživetje na pustem planetu že za
majhne bakterije velik problem.

drugih parametrov (druga hranila, sončno sevanje, mobilnost elementov, aerobnost, ...), kot smo jih
mi (reakcija, razmnoževanje, afiniteta).

Uvod
Želeli smo ustvariti čim bolj realen ekosistem, ki bi omogočal čim daljše preživetje na tujem planetu.
Ker je ta naloga očitno zelo zahtevna, smo se osredotočili na dva glavna elementa, ki tvorita žive organizme, to sta ogljik in dušik. Naredili smo nekakšen krog snovi, ki so na planetih prisotne. Uporabili
smo snovi iz ogljika (ogljikov dioksid – CO2 in metan – CH4), dušika (dušik – N2, amonijak – N H3
in nitrit – N O2), poleg tega pa še nekaj snovi drugih elementov (vodik – H2, kisik – O2) ter organske
spojine, ki so sestavljene tako iz ogljika kot dušika. Naši organizmi pretvarjajo te snovi med sabo, pri
tem rastejo in se množijo, snovi pa krožijo (da jih lahko uporabijo tudi drugi).

Cilji projekta
Postavili smo osnovne cilje projekta:
1. Izbor članov bakterijske kolonije
2. Definicija modelov in pravil za računalniško simulacijo kolonije
3. Privlačen uporabniški vmesnik simulacije z možnostjo spreminjanja začetnih parametrov
4. Empirična določitev primernega ravnotežja začetnega števila članov na podlagi simulacije

Člani bakterijske kolonije
Poiskali smo osnovni sklenjeni tok kemijskih reakcij ter bakterije, ki ga podpirajo (glej Sliko ??). Tekom projekta bomo morda odkrili, da potrebujemo še kakšne dodatne bakterije za okrepitev določenih
delov kroga kemijskih reakcij, ali pa se bo morda izkazalo, da je nekatere bakterije smiselno zamenjati
z drugimi.

Slika 1: Sklenjen tok elementov, ki ga podpirajo člani kolonije (bakterije). Proizvod ene bakterije je hrana drugi bakteriji,
zato je pravilna izbira bakterij življenjskega pomena za celotno kolonijo. Vozlišča na sliki prikazujejo elemente, povezave
pa bakterije, ki pretvarjajo elemente v smeri puščice. Vsaka izmed šestih vrst bakterij je obarvana s svojo barvo.

Zaključek
Pri projektu nam je uspelo nastaviti ekosistem, ki je neodvisen od zunanjih snovi. Bakterije nam je
uspelo obdržati pri življenju več kot 30 dni, kar pa se lahko po naših predvidevanjih še zelo izboljša.
Če želimo življenje na drugem planetu obdržati neskončno dolgo, pa bo treba vložiti še veliko dela.
Naš projekt je lahko temelj za naslednje, obsežnejše projekte, ki bodo morali upoštevati še veliko

Slika 2: Grafični vmesnik simulacije. 1 - posamezna vrsta bakterij. En krogec predstavlja eno bakterijo. Radij ustreza
količini energije, ko jo bakterija še ima. (glej legendo spodaj), 2 - stanje elementov na planetu. En kvadratek predstavlja
eno molekulo elementa, 3 - upravljanje s simulacijo, 4 - interaktivna shema reakcij (debelina puščic ustreza številu reakcij,
ki so se izvedle ta dan).
