Projekt ”Veslanje”
po različnih svetovih
Jaka Cikač & Juš Lozej & Peter Rot & Bor Juroš
Fakulteta za računalništvo in informatiko, Univerza v Ljubljani
jc1654@student.uni-lj.si & jl3231@student.uni-lj.si & pr0703@student.uni-lj.si
& bj5921@student.uni-lj.si

Abstract
S projektom publiki predstavljamo interaktivno navidezno pustolovščino plovbe v drevaku. To bomo
dosegli s sistemom zaznavanja uporabnikovega veslanja, s katerim se bo lahko le ta pomikal po treh različnih navideznih svetovih. V okviru projekta bomo postavili sistem, ki bo vključeval model drevaka,
projekcijo plovbe ter zaznavanje veslanja s pospeškometri, ki jih najdemo v vsakodnevnih telefonih in
preprost uporabniški vmesnik.

Uvod
Slovenija je bogata z zgodovino tako imenovanih Mostiščarjev oziroma koliščarjev, ki so jo
naseljevali v času bronaste dobe, kar je približno 2000 let pred našim štetjem. Živeli so na
področju današnjega Ljubljanskega barja. Za seboj so pustili mnogo sledi, med drugim tudi
njihova značilna plovila, ki jih sedaj imenujemo drevaki. Gre za lesena plovila, ki so bila izdolbena iz drevesnih debel. S projektom želimo zainteresirani publiki predstaviti navidezno
plovbo v omenjenem plovilu. To bomo dosegli s pomočjo navidezne resničnosti, saj bomo
uporabniku omogočili pravo interaktivno pustolovščino! Uporabnik bo imel priložnost sesti
v model drevaka, nato pa se bo z veslanjem pomikal po navideznem svetu. Da bo vse skupaj še bolj zanimivo bo lahko izbiral kar med tremi navideznimi svetovi - mikrosvet, vesolje
ter plovba po Ljubljanici.

Video plovbe po Ljubljanici je sneman s širokokotnim (”fisheye”) objektivom. Društvo
rečnih kapitanov Ljubljana nam je priskrbelo plovilo s katerim smo se premikali po reki.
Snemanje je potekalo tako, da smo tri naprave (Panasonic Lumix GH4, Canon 60D, GoPro
4) postavili na prednji del plovila, pri čemer smo se trudili, da perspektiva čim bolj ustreza
simulaciji veslanja.
Za razvoj obeh 3D modelov smo prav tako uporabili pogon Unity. Mikro svet temelji na
simulaciji razvojnega cikla bakterij, katerega lahko uporabnik spremlja, tako da se premika
med njimi. Bakterije se razvijajo, množijo ter spreminjajo svoje obnašanje glede na razvojno
stopnjo v kateri so.
3D Model vesolja pa je razvit kot vizualizacija realinih podatkov o nebesnih telesih. Podatki so bili naknadno še dodatno obdelani ter predstavljeni na način, kjer so bližnji objekti
povezani v t.i ”gruče”, kar pripomore k boljši uporabniški izkušnji.

Opis postavljenega sistema
Končen sistem je sestavljen iz računalnika, ki poganja uporabniški vmesnik, zaslona, ki
prikazuje navidezni svet pred uporabnikom in pametnega telefona, ki s pospeškometron zaznav premikanje uporabnika. Osrednji del je seveda ”drevak”, v katerega bo sedel uporabnik in veslo s katerim se bo s pomočjo premikanja rok pomikal po navideznem svetu.

Cilji projekta
Rezultati

1. Posneti video plovbe po Ljubljanici
2. Izdelati način gibanja skozi virtualni svet z veslanjem.
3. Izdelati detekcijo gibanja rok pri veslanju.
4. Izdelati 3D model vesolja v pogonu Unity
5. Izdelati dinamični 3D model Mikro sveta
6. Integracija sistema detekcije s pogonom Unity.

Aplikacija je enostavna in predvsem nemoteča za uporabnika, ko vesla po izbranem svetu.
Pospeškomer nudi relativno robusten način zaznavanja gibanja, vendar je obseg akcij katere
lahko zaznamo z njim relativno majhen. Video plovbe po Ljubljanici je bil uspešno posnet.

Zaključek

Metode
Za razvoj aplikacije s katero se bo uporabnik lahko navidezno premikal skozi tri različne
navidezne svetove (vesolje, mikrosvet, plovba po Ljubljanici) smo uporabili pogon Unity3D.
Aplikacija bo omogočala inicializacijo plovbe, prehod med različnimi navideznimi svetovi
in gibanje po njih.
Za zaznavanje veslanja uporablja sistem pospeškometer, ki jih lahko najdemo v sodobnih pametnih telefonih. Aplikacija je sestavljena iz dveh delov, računalniškega strežnika
odjemalca telefona. Telefon pošlje podatke iz pospeškometra preko wi-fi povezave na
računalnik. Te dve napravi morata biti v istem lokalnem omrežju, da se lahko uspešno
povežeta. Dobljene podatke pospeškometra nato račualik na podlagi kotov telefona iterpretira, da oceni za kakšno pomikanje gre. Na podlagi teh nato ustrezno premakne virtualno
ladjico.

Vesolje in mikro svet so okolja s katerimi običajen človek ponavadi nima direktne interakcije.
Vidi jih predvsem v znastvenih revijah in na spletu. S projektom želimo te svetove malce
bolj približati publiki. Sistem omogoča raziskovati nenavadna okolja. Kot kontrast tem nenavadnim svetom se bo uporabnik lahko popeljal po Ljubljanici, kjer bo lahko intuitivno
spoznal interakcijo s sistemom in nato nadaljeval k bolj abstraktnim svetovom.

Zahvale
Zahvalili bi se Društvu rečnih kapitanov Ljubljana, gospodu Miranu Eriču ter Maksu
Bernardu za pomoč pri snemanju videa plovbe po Ljubljanici. Prav tako bi se zahvalili prof.
Davidu Stoparju ter njegovi ekipi, za pomoč pri izdelavi 3d modela mikro sveta. Posebna
zahvala gre tudi mentorju prof. Francu Solina.

Figure 1: Pogled z barke.

